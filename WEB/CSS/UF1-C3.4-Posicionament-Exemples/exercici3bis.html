<!DOCTYPE html>

<html>
	<head> 
	   <meta http-equiv="Content-Type" content="text/html; charset=UTF-8">
	   <link href="css/exercici3bis.css" rel="stylesheet" type="text/css">
	   
	   <title>Exercici1 css</title>
	   
	</head>  
	

	<body>  	
		<div id="capçalera">
			<p>capçalera</p>
				
		</div> 
		<div id="menu">
			<p>Menú</p>
					
		</div> 
		<div id="contingut">
				<p>
						D'esquerra a dreta: l'escriptor Joan Jordi Miralles i el poeta Jaume Coll Mariné. Foto: ACN.
						Per: Montserrat Serra
						 22.01.2018  17:31
							   Enviar aquesta notícia 
						Favorit
						Sense anuncis
						Un any més, i ja en van dos, representants de l’Ajuntament de Gandia (la Safor), institució que convoca els premis Ciutat de Gandia, han presentat a Barcelona els llibres guardonats en la darrera edició. Els premis es van fer públics el novembre passat i ara els llibres arriben a les llibreries. En el cas del LV premi Ausiàs March de poesia, Un arbre molt alt, de Jaume Coll Mariné, i en el cas del XXXIX premi Joanot Martorell de narrativa, Aglutinació, de Joan Jordi Miralles. Tots dos volums són publicats per Edicions 62.
						
						El regidor de Cultura, Àlvar Garcia, ha destacat que feia trenta anys que aquesta institució i el segell Edicions 62 viatjaven plegats, ‘a favor de la literatura escrita en la nostra llengua i per reivindicar Gandia com una ciutat literària, pàtria dels clàssics de la literatura catalana’. Àlvar Garcia ha explicat que, a partir d’aquesta edició, el premi mantindrà la dotació econòmica (22.000 euros per al Joanot Martorell i 8.000 per a l’Ausiàs March) i, a més, es convidarà els guanyadors a estar-se una setmana a la ciutat, allotjats a l’Alqueria del Duc, una edificació del segle XVI que avui acull l’escola d’hostaleria i que, a partir d’ara, destinarà una part de les estances a casa d’escriptors. Així, durant els mesos d’abril i maig, els guanyadors de cada edició podran estar-se una setmana a Gandia escrivint, i alhora, participant en activitats literàries de la ciutat, com un club de lectura o amb professors i alumnes d’alguns instituts.
						
						Un llibre de poemes d’alta volada
						Jordi Cornudella, membre del jurat del premi Ausiàs March de poesia, ha destacat d’entrada la bona relació entre l’Ajuntament de Gandia i Edicions 62, i la voluntat de Gandia d’arribar a tot el territori. Tanmateix, ha reconegut i criticat el fet que aquest esforç d’aliances, de compartir i reivindicar un mateix àmbit territorial i literari, sobretot ve dels organitzadors del País Valencià. I n’ha posat un exemple cristal·lí: enguany, els premis Ciutat de Gandia han atorgat un tercer premi, el Roís de Corella, per a destacar una trajectòria. El primer guardonat ha estat el poeta Marc Granell, un dels més destacats de la seva generació, i que durant molts anys va formar part del jurat del premi. Cornudella ha recordat que, l’any passat, la Institució Alfons el Magnànim va publicar la poesia completa de Marc Granell i que aquest volum no es pot trobar a cap llibreria de Barcelona. Cal canviar dinàmiques i cal continuar treballant per fer una xarxa de relacions més densa.
						
						Dit això, Jordi Cornudella ha entrat a valorar l’altíssima qualitat del guanyador d’enguany de l’Ausiàs March, el jove Jaume Coll Mariné (Muntanyola, Osona, 1989), que quan encara no té els trenta anys ja despunta amb aquest segon llibre de poemes publicat, Un arbre molt alt (el primer va aparèixer a Edicions de 1984, Quanta aigua clara als ulls de la veïna). Ha dit Cornudella: ‘Aquesta edició hi ha hagut una unanimitat absoluta del jurat. És un llibre molt bo. Un arbre realment molt alt [jugant amb el títol]. Als lectors de poesia ens ha atrapat de seguida i ens ha arrossegat fins al final. Té un gran interès pel que diu i es fa viu en la imaginació a partir d’un món de paraules i sensacions, però també d’imatges d’un territori, que és el seu. Un territori concret, Muntanyola, imaginable, habitat. És també un llibre ric en l’ús de les eines retòriques. El llibre ens ho posa molt fàcil als amants de la poesia, perquè qualsevol poema convenç el descregut.’
						
						I, mentre el títol Quanta aigua clara als ulls de la veïna naixia d’un vers de J.V. Foix, Un arbre molt alt té l’origen en un poema de Gabriel Ferrater. Són títols que mostren el pòsit d’aquest poeta, que no és fins després d’haver triat el títol que s’adona que és un vers de Gabriel Ferrater. I Cornudella, abans de passar la paraula al poeta, ha acabat dient: ‘És una veu consolidada entre les que es compten en el nostre panorama literari. També és una veu sàvia, perquè els seus poemes són plens de ressons.’
						
						Al seu torn, Jaume Coll Mariné, ha parlat de joc literari. Per ell, fer literatura és un joc, un joc vivencial, la literatura com a joc, que t’ho fa passar bé. Coll Mariné juga amb eines molt variades i amb models de poesia diferents. Són recursos per a no avorrir el lector i per a passar-ho bé, com també l’oralitat. Diu el poeta: ‘La qüestió oral sempre hi és, en els meus textos, perquè m’hi sento còmode, també.’
						
						Coll Mariné viu en un mas, Vila Vendrell, en un poble petit, de muntanya, a la comarca d’Osona, fent frontera amb el Moianès, a prop de Collsuspina. Aquest és el paisatge natural del qual parla, és clar, perquè és el seu, el que coneix, el que té a prop. No escriu de l’entorn per una voluntat programàtica, escriu del seu paisatge per coneixement i proximitat. Els poemes que conté el llibre estan agafats per dues cites de dos dels seus poetes de referència:</p>
						
		</div> 
		<div id="peu">
				<p>Peu de pàgina</p>
						
		</div> 


	</body>
</html>

